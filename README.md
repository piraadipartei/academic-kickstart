# Piraadipartei restart, pull requestid teretulnud!

Vana [Drupalil põhinenud veeb](https://web.archive.org/web/20190210021303/http://piraadipartei.ee/) elas oma aja ära, tegelikult on ka Piraadiparteil endal esimene eluetapp läbi saanud ning asjakohane on restart. Seega panime üles minimalistliku staatilise veebi, kuhu saavad kõik digitaalsed kirjaoskajad Githubi [pull requestide](https://github.com/piraadipartei/academic-kickstart/pulls?q=is%3Apr+is%3Aclosed) kaudu muudatusi teha.

Veeb põhineb [Academic Kickstart](https://sourcethemes.com/academic/) kujundusel/raamistikul staatilise veebi generaatori [Hugo](https://gohugo.io/) jaoks. See on staatiline, kibekiire, teisaldatav, liidestatav, mitmekeelne ning peaks rahuldama kõiki uue põlvkonna veebi vajadusi. Aga isegi, kui ei rahulda, on see hea koht, kust alustada...

## Paar juhtnööri

* Veebilehe sisu on suuremas osas kataloogis [content](https://github.com/piraadipartei/academic-kickstart/tree/master/content). Seal kataloogides liikudes on ülal paremal alati olemas "Create new file" ja pliiatsi kujutis koos popupiga "Fork this project and edit the file".
* Uued postitused käivad kataloogi [blog](https://github.com/piraadipartei/academic-kickstart/tree/master/content/blog) ja need võivad olla eri keeltes (sel juhul peab failinime lõpus olev kahetäheline keelekood, vt täpsemalt [siit](https://gohugo.io/content-management/multilingual/#translate-your-content), liidese tõlked on muidu [kujunduse all](https://github.com/piraadipartei/hugo-academic/tree/master/i18n)).
* Postitused on suurepärases [Markdown-vormingus](https://gohugo.io/content-management/formats/) ja saab kasutada [lühikoode](https://gohugo.io/content-management/shortcodes/) jmt jne.
* Ideed piraadilaeva ehitamiseks võib julgelt ja vabas vormis [panna kirja tegevuste alla](https://github.com/piraadipartei/piraadipartei.github.io/issues) — ei ole välistatud, et head ideed resoneeruvad ja annavad uusi ootamaid tulemusi!

Kopimi, avatus, hajutatus — kõik käed tekile!
